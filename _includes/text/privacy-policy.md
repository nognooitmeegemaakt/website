In het Privact Beleid geven wij je antwoord op de belangrijkste vragen over de verwerking van persoonsgegevens door Scouting P&P ‘s-Hertogenbosch via het  ledenadministratiesysteem Scouts Online van Scouting Nederland (SOL). Het privacystatement van SOL is terug te vinden op [www.scouting.nl/privacy](https://www.scouting.nl/privacy).

## Registratie van leden en oud-leden
Scouting P&P registreert de gegevens van leden en speltak-leiding en bestuur. Ten behoeve van de administratie leggen we per lid de volgende gegevens vast in Scouts Online: Naam, adres, woonplaats, geslacht, e-mailadres, telefoonnummer van lid en/of ouders. Van speltak-leiding en bestuur wordt ook de meest actuele VOG-gegevens vastgelegd.

De lidmaatschapsregistratie verloopt via de website [nognooitmeegemaakt.nl](https://nognooitmeegemaakt.nl). De speltakleiders zorgen dat de gegevens van de inschrijfformulieren worden geregistreerd in Scouts Online. Het inschrijfformulier wordt daarna vernietigd. Voor Scouts Online zie het privacystatement op [www.scouting.nl/privacy](https://www.scouting.nl/privacy).

Van oud-leden worden gegevens bewaard in een beveiligd excel-bestand. Het bestand bevat de laatst bekende NAW-gegevens en de jaren waarin men lid is geweest van scouting P&P. De gegevens worden bewaard om oud-leden sporadisch op de hoogte te houden van activiteiten van de groep en hen uit te nodigen voor jubilea en reünies.

## Gezondheidsformulieren activiteiten en kampen
Scouting P&P ‘s-Hertogenbosch hecht tijdens het spel veel waarde aan veiligheid. Toch zit een ongeluk in een klein hoekje en kan het soms nodig zijn om een arts te bezoeken. Ook is het voor activiteiten die langer duren dan een reguliere bijeenkomst, zoals een overnachting of kamp, noodzakelijk dat de (bege)leiding van de jeugdleden beschikt over informatie over de gezondheid van het lid. Denk hierbij aan voedselallergieën, medicijngebruik of een bekend ziektebeeld.

Voor deze gelegenheden wordt gebruikgemaakt van een gezondheidsformulier / -vragenlijst die per activiteit als hardcopy dient te worden ingevuld en ingeleverd door de ouders/verzorgers. De ingeleverde vragenlijsten worden zorgvuldig bewaard in een afgesloten ruimte en niet digitaal geregistreerd. De vragenlijsten zijn alleen inzichtelijk voor het leidingteam van de betreffende speltak als genoemd op het formulier. Het formulier wordt direct na afloop van de activiteit vernietigd.

## Relevante gezondheidsinformatie bijeenkomsten
In sommige situaties is het noodzakelijk dat de (bege)leiding van de jeugdleden op de hoogte is van bepaalde medische informatie of informatie met betrekking tot de gezondheidssituatie zoals allergieën of medicijngebruik. Scouting P&P ‘s-Hertogenbosch mag deze ‘bijzondere persoonsgegevens’ niet registreren, maar wijst ouders/verzorgers bij lidmaatschapsregistratie op het belang van het verstrekken van deze informatie aan het leidingteam. Het verstrekken van de juiste informatie is de verantwoordelijkheid van de ouder/verzorger.

## Registratie activiteiten
Voor (groeps)activiteiten en kampen wordt gebruikgemaakt van een registratieformulier van Scouting P&P ‘s-Hertogenbosch. Er worden geen herleidbare persoonsgegevens geregistreerd.
Tijdens het lidmaatschap kunnen de scouts werken aan vaardigheden en competenties. De behaalde competenties worden ‘afgetekend’ op de klassekaart van iedere scout. Een scout beheert zijn/haar eigen klassekaart. De gegevens over behaale competenties worden niet centraal vastgelegd.

## Financiële gegevens
Voor de financiële administratie wordt gebruik gemaakt van de gegevens in het ledenadministratiesysteem Scouts Online. Voor Scouts Online zie het privacystatement op [www.scouting.nl/privacy](https://www.scouting.nl/privacy). De penningmeester van de P&P downloadt deze gegevens eens per jaar voor het versturen van de contributiefacturen en het bijhouden van de betalingen. Deze lijst wordt na afloop van het seizoen waar de betaling betrekking op heeft, verwijderd.

## Subsidie
Jaarlijks vraagt de penningmeester namens de Vereniging P&P subsidie aan bij de gemeente ’s-Hertogenbosch. De subsidietoekenning geschiedt op basis van het aantal leden dat in de gemeente woont. Als bewijs hiervoor eist de gemeente ’s-Hertogenbosch een actuele ledenlijst. Deze wordt jaarlijks onttrokken aan Scouts Online en meegestuurd met de aanvraag. Met de gemeente wordt voor de verstrekking van de gegevens een verwerkersovereenkomst afgesloten. Dit uitreksel van de ledenlijst wordt na verzending vernietigd door de penningmeester.

## Contactlijsten
Ieder speltakteam heeft de beschikking over een fysieke lijst met namen, adresgegevens en telefoonnummers van leden en ouders. In geval van nood kan de begeleiding ouders van de jeugdleden zo bereiken. Deze contactlijsten zijn alleen inzichtelijk voor het leidingteam van de betreffende speltak en worden in een afgesloten ruimte bewaard. De contactlijsten worden na afloop van een seizoen vernietigd.

## Online media
Scouting P&P ‘s-Hertogenbosch kan gebruikmaken van een e-mailnieuwsbrief waarin relevante lidmaatschapsinformatie wordt gedeeld. Alle leden ontvangen deze nieuwsbrief op het opgegeven e-mailadres bij lidmaatschapsregistratie. Er is mogelijkheid voor een opt-out.
Op [nognooitmeegemaakt.nl](https://nognooitmeegemaakt.nl) worden cookies gebruikt voor het functioneren van de website en het meten van bezoekersstromen (analytics). Met Google Ireland Limited wordt voor de verwerking van geanonimiseerde bezoekersgegevens een verwerkersovereenkomst afgesloten. Bekijk voor meer informatie het [Privacy Beleid van de website](/privacy-website).

## Beeldmateriaal
Scouting P&P ‘s-Hertogenbosch maakt foto’s en video’s van diverse activiteiten ten behoeve van de promotie van Scouting P&P ‘s-Hertogenbosch en voor historische / archief redenen. Bij lidmaatschapsregistratie wordt expliciet toestemming gevraagd voor het maken van beeldmateriaal van het betreffende jeugdlid. Toestemming is altijd in te trekken.

## Social media
Scouting P&P ’s-Hertogenbosch maakt actief gebruik van social media om te communiceren met haar leden en over haar activiteiten. Onder andere WhatsApp, Facebook en LinkedIn zijn communicatiekanalen waar gebruik van wordt gemaakt. Op de foto’s en in de video’s die we plaatsen, kunnen onze leden te zien zijn. Bij lidmaatschapsregistratie wordt expliciet toestemming gevraagd voor het communiceren met de leden via social media en het plaatsen van van beeldmateriaal van het betreffende jeugdlid. Toestemming is altijd in te trekken.

## Communicatie
Het privacybeleid van Scouting P&P ‘s-Hertogenbosch is terug te vinden via [nognooitmeegemaakt.nl/privacy](https://nognooitmeegemaakt.nl/privacy) en op te vragen via het secretariaat op [secretariaat@nognooitmeegemaakt.nl](mailto:secretariaat@nognooitmeegemaakt.nl).

## Recht op vergetelheid (RTBF) en inzage in gegevens (SAR)
Indien een lid een beroep doet op het recht op vergetelheid (RTBF) of inzage in gegevens (SAR) reageert Scouting P&P ‘s-Hertogenbosch binnen één maand op dit verzoek. Dit verzoek dient schriftelijk gedaan te worden via het secretariaat. Conform het privacybeleid van Scouting Nederland wordt dit verzoek in overleg met de afdeling Juridische Zaken van Scouting Nederland in behandeling genomen.

## Datalekken
Indien er sprake is van (een vermoeden van) een datalek wordt dit conform het ‘protocol datalekken verwerkers’ gemeld bij Scouting Nederland via privacy@scouting.nl. Na melding van een datalek heeft Scouting Nederland een informatieplicht die voorschrijft dat leden worden geïnformeerd over wat er met hun persoonsgegevens is gebeurd.

## Responsible Disclosure
Indien u een datalek of beveiligingsprobleem bij Scouting P&P 's-Hertogenbosch heeft aangetroffen (of een vermoeden heeft), horen wij dit graag zodat er zo snel mogelijk maatregelen getroffen kunnen worden. Wij willen graag met u samenwerken om onze leden en onze systemen beter te kunnen beschermen. [Bekijk ons Responsible Disclosure beleid](/responsible-disclosure).

## Wijzigingen
Scouting P&P 's-Hertogenbosch is toegewijd om te handelen naar bovenstaande principes om te verzekeren dat de vertrouwlijkheid van persoonlijke gegevens goed beveiligd en bewaard is. Scouting P&P 's-Hertogenbosch kan deze verklaring van tijd tot tijd aanpassen en zal haar leden hier van op de hoogte brengen.
