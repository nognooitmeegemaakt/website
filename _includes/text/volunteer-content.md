
We kunnen ons heel goed voorstellen dat je door de activiteiten, verhalen van de jeugdleden of via de media geinteresseerd bent geraakt in onze groep. Eigenlijk wil je best een keer komen meelopen om te ervaren hoe dat is. Wat we vaak horen is “Maar ik geen vuurtje maken of een sjorring leggen voor een vlot”. Voor velen is de ontbrekende kennis een drempel om eens te komen kijken. Zonde, want dat is juist iets dat je vanzelf bij ons leert en wat wij niet als voorwaarde stellen. Want we wel graag zien is een interesse in groepswerking, teamwork, het sturen van kinderen in lastige situaties en kinderen laten ervaren hoe ze in hun kracht staan.  

## Het sociale aspect
Bij ons als begeleiding draait het om de activiteiten maar misschien nog meer om het sociale aspect. Wanneer een kind niet over een touwbrug hoog in de bomen durft te klimmen en met hulp en aanmoediging van andere kinderen dat wel doet, dan zien wij dat als een overwinning. Het is slechts 1 van de vele voorbeelden hoe groepswerking en samenwerking een positieve invloed heeft op de jeugdleden. Iets wat we op alle vlakken stimuleren. Daarom hebben we in de beschrijving van alle activiteiten per leeftijdsgroep op het sociale aspect opgenomen.  


## Kom eens kijken!
Wil je ervaren hoe het is om op vrijwillige basis kinderen in het weekend de tijd van hun leven te geven, dan kun je eerst een keuze maken voor de leeftijdsgroep die je het meeste aanspreekt. Dat kan de [leeftijdsgroep 7 t/m 11 jaar](/groep/welpen) zijn (jongens en meiden gemengd) of de [leeftijdsgroep 11 t/m 15 jaar](/groep/scouts) zijn (jongens en meiden gemengd). Een leeftijdsgroep noemen we speltak en de activiteiten worden verderop uitgelegd. Wat je ook kiest, in eerste in- stantie heb je alle tijd om de kat uit de boom te kijken en vooral te genieten van het plezier en de avonturen tijdens de bijeenkomsten.  

Schroom niet en neem [contact](/contact) op of loop binnen aan het begin of einde van een van de bijeenkomsten.  
