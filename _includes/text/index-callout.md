Nog Nooit Meegemaakt organiseert wekelijks op zaterdag,
dinsdag en vrijdag stoere eigentijdse activiteiten voor jongeren
tussen de 5 en 21 jaar uit Den Bosch en omstreken.

Jong, oud, stoere jongens, nog stoerdere meiden, nieuwsgierige kids, iedereen zal zeggen
dat ze met plezier naar Scouting Petrus & Paulus gaan. Want dit hebben ze **nog nooit meegemaakt**.

Lijkt het je leuk om mee te doen? Kom dan een keer kijken, of [stuur ons een bericht](/contact)!

---

Op zaterdag 26 oktober houden de families Verhees en Rovers,
samen met de troep van de P&P, een korte herdenkingsdienst aan
de Willem van Oranjelaan. Een bijeenkomst ter nagedachtenis aan
de 80 jaar geleden omgekomen scouts Harry Rovers en Jacques Verhees.

De herdenking vindt plaats om 15.00 uur bij het beeld van Sint Joris en
de draak. Voel je vrij om bij deze herdenking aanwezig te zijn. Er is
gelegenheid om een bloem te leggen bij het monument.
