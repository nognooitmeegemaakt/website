Sterke verhalen, kampvuur en bekenden
**Scouting P&P viert 90-jarig bestaan met reünieweekend**
 
**Ben je ooit lid geweest van ‘de P&P’, oftewel scoutinggroep Petrus & Paulus? Herbeleef je welpen-, verkenners- of stamtijd tijdens het reünieweekend in september!**
 
Dit jaar bestaat de Petrus & Paulusgroep 90 jaar, dat is reden voor een feest. Van 7 op 8 september 2024 gaan we terug in de tijd met een weekend vol leuke, herkenbare activiteiten. 
Bouw je eigen kampement, stook een vuurtje, loop een mini-hike en stort jezelf in een trappersbaan. Ontmoet oude vrienden, bekijk je logboeken, deel ‘sterke’ verhalen bij het kampvuur en overnacht in je patrouilletent.

**P&P al 90 jaar ‘nog nooit meegemaakt’**
Scoutinggroep Petrus & Paulus is opgericht in 1934. Je doet er ervaringen op die je niet zo snel ergens anders zou meemaken; vandaar de slogan nog nooit meegemaakt. Heb jij dit nou wèl meegemaakt? Je bent van harte uitgenodigd voor het reünieweekend op 7 en 8 september. Dus duik je klassenkaart op, oefen nog even op de verkennerswet en slijp je zakmes. Stuur een mail naar [reunie@nognooitmeegemaakt.nl](mailto:reunie@nognooitmeegemaakt.nl) om op de hoogte te blijven of je aan te melden. Ga je mee op kamp??